LUCIANUS SAnoss'rsxsas ut inter scriptores Graecos, qui primo ct secundo post Chr. n.
seculo floruere, facile principatum obtinet et summa in dicendo festivitate atque elegantia et maxi-
ma rerum ab eo expositarum varietate et copia, ita ex quo tempore litterarum studia instaurari
coepta sunt, grammaticorum hominum acutissima ingenia quam maxime exercuit. Quas Photius ¹)
nostro jam tribuerat laudes propter sermonis graeci integritatem atque perspicuitatem eamque com-
positionis suavitatem, qua ut jucundissimo carmine audientium permulceantur animi, earum summus
admirator imitaturque exstitit Erasmus ²), qui Horatianum illud — ut misceatur utile dulci — aut
Lucianum judicavit assecutum esse aut neminem. Tantum enim prae se ferre Lucianum in dicendo
gratiae, in inveniendo felicitatis, tautum in jocando leporis, in mordendo aceti, et hominum mores,
affectus, studia quasi penicillo depicta tanta arte oeulis legentium subjicere, ut nulla satira, nulla
comoedia cum hujus dialogis possit comparari. Erasini interpretationem versionesque auxerunt et
emendaverunt, qui usque ad haec nostra tempora grammaticorum (ut cum Horatio loquar) equitum
doctissimi feruntur, Bourdelotius, Palmerius‚ Tan. Faber, Gronovius, ClericuS, Moses Solanus et qui
criticae artis laude inter omnes eminet Tib. Hemsterhusius. Gesneri porro acumine et Reitzii dili-
gentia mirum quantum illustrata Luciani opera Wielandii luculentissima versione in omnium ora ma-
nusque pervenerunt. Post hos K. G. Jacobus ³) de Luciani scriptis, aetate, moribus insignem doc-
trina librum composuit, quem secuti sunt Sti-uvius ⁴) et Wetzlarius ⁵), postquam de Luciani philo-
sophia et de ratione, quae illi cum Christianis intercesserit aliisque quaestionibus jam ante disputa-
verant alii ⁶). — Quorum doctissimorum hominum industria quum plurimae quaestiones Lucianeae
satis explicatae sint, supersunt tamen nonnullae, in quas accuratius inquirere operae pretium mihi
videbatur, quoniam ab aliis aut omissae essent aut inchoatae quidem sed parum confectae.

Sunt autem ejus generis haec maxime. Luciani octoginta circiter libelli quum in omnibus
editionibus exstent nullo ordine dispositi, (disjecta quasi et dilacerata membra poetae) lectoribus sum-
mam inde parari molestiam, res vero a Luciano enarratas turpissima ordinis perversione obscurari

1) Biblioth. ed. Bekker p. 96. cod. 128.

2) Epist. Lugd- 1706 in append. p. 1862 epist, 4753 auctor est idem, chrysostomum ex Luciani Cynico
nonnulla in commentationes, quas de Evang. Joannis scripsit inseruisse.

5) Charakteristik Lucian’s von Samosata 1832.

4) De Luciani aetate et vita specimina duo Gorlicii 1829. 50.

5) Commentatio de Luciani aetate, vita, scriptis Marburgi 1854.

6) Ut Tiemann, Vei-such iiber Lueians Philosophie und Sprache 1804- Ρ· V· Frltzsche de Atticismo et
orthographia Luciani 1828. Chlebus de Luciano philosopho 183& quorum commentationes ad meas
manus non pervenisse doleo. Insignem doctrina judiciique acumine commentationem, qua Luciam:
a crimine librorum sacrorum irrisorum liberatur, scripsit Kiihn Grimmae 1844.

1⁴}

