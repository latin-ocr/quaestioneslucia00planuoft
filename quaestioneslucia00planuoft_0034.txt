„28-

(Alex.) ubi ut unicum sanae mentis philosophum laudat Epicurum. Nobis quidem ea tantum de
causa Stoicorum de fato protulisse videtur sententiam, ut Jovis summi potestatem infringeret. -—
Dialogis mortuorum adnumerandus Oataplus sive tyrannus et Charon siVe contemplantes. Trajicitur
in illo Megapenthes tyrannus judicioque Rhadamanti ea afficitur poena, ut a Lethes aqua bibenda
prohibitus deliciarum terrestrium pristinaeque potestatis memoriam deponere non possit dilaceretur-
que quasi tanta rerum praeteritarum ac praesentium confusione. Majori etiam ingenio scriptus vi-
detur Charon, in quo ut in aliis vivi ad mortuos descenderant, ita jam ipsa quasi Mors vitam ocu-
lis perlustrat, quibus haud scio an nemo poetarum graviora et magnificentiora et ad confringendos
mortalium animos aptiora excogitaverit. Latet enim sub ludo et amoenissima loquacitate incredi-
bilis quaedam severitas et qui semet ipsum aIIis dialogis φαιὸρόν ciel καῖ α’κρατῆ γέλωτος dixe-
rat Lucianus, mortis in res humanas acerbissimo imperio penitus commovetur. Charon enim, ut om-
nes norunt, ex superiori quodam loco uno obtutu res humanas, quamvis aliquot saeculis distinctas,
perlustrans mortalium miseriam stultitiamque misericordia magis, quam risu prosequitur. Ita in Lu-
ciani etiam animum penetravit, quam in Plutarcho et in Marci Aurelii commentationibus saepissime
invenimus, tristis illa ac mollis rerum humanarum consideratio nec graviora de vitae humanae mise-
riis dixerunt Sophocles, Aeschylus, Pindarus, ita tamen, ut depressi illorum tanta cogitationum mole
animi erigerentur rursus fidei in Dei summi potestate, sapientia, justaque rerum omnium administra-
tione positae excelsitate, quam penitus abjecerat ab omni pietate alienissimus Lucianus. Quem in
insequentibus libellis acerrime videmus dimicantem contra omnia, quae a veteribus po'etis de Diis
rebusque divinis prolata erant, et rabie quadam Titanum contra Olympios Deos renovantem impe-
tus. Quae ut perficerentur philosophi etiam ad arma vocantur, nee requiescit confidentissimi athei
animus nisi diruta ac eversa coelicolarum sede. Medium ita quendam obtinet Lucianus locum inter
Tatianum et Apologetas, qui relictis superstitionibus sincera fide christianam doctrinam amplexi fue-
rant, et Plutarchum, Philostratum, Neoplatonieos, qui mutando amputandoque, quae viderentur in-
digna de Diis dicta vel ad interiorem quendam ae reconditum fabulas Deorum revocando sensum,
superstitiones antiquas stabilire conarentur. Contra quorum sententias durissimus et atrocissimus
Deorum inimicus Lucianus ita tantum sibi satis fecisse videbatur, ut omnes de rebus divinis opinio-
nes irritas et vanas esse demonstraret. Via quasi ac ratione tantam rem aggreditur in lem-ome-
nippo, in quo Menippus, nobis jam cognitus, Icari quasi ad Olympum evehitur alis, ut a Jove sum-
mo certa de iis quaestionibus perciperet, de quibus in terris philosophantium tanta sit dissensio.
At ipse Jupiter, quum de istis rebus nil habeat, quod affirmet, impudentIae atque arrogantiae accu-
sat philosophos Deorumque habito coneilio fulmine eos necandos esse decernit. Dialectiearum phy-
sicarumque plenus cst quaestionum liber, ut post vitarum auctionem scriptum eum esse appareat.
Deorum concilium paulo ante Icaromenippum scriptum judicaveris; per jocum enim, ut in dialogis ’
Deorum, nimis multos undique congregatos Olympum occupasse Deos Momus queritur3 itaque ad
turbas, rixas, aemulationes iu posterum evitandas proponitur decretum de collegio judicum instituen-
do, qui in jus civitatis Olympiae inquirant eosque, qui sine recta ratione in Olympum se intruse-
rint‚ coeli finibus expellant. Nimis enim turbulenta esse propter barbarorum Deorum innumeram
multitudinem convivia Deorum, nec sufficere ambrosiam aut nectar tot millibus Deorum satiandis.
Ad evertendam Graecorum Romanorumque superstitionem mirum quantum efficere poterant

Jupiter confutatus et trayoedus, quorum in utroque summa theologorum Graecorum decreta de Jove

