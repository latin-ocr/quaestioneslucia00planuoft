,20-

praescribit interjectis poenarum minis, epistolae de mutuis pauperum ac divitum odiis, de insolentia et
inhumanitate locupletum, de pauperum insatiabili edacitate, procacitate et libidinibus queruntur.
In rebus moribusque Romanorum depingendis versantur etiam de mercede conducti. Describitur
enim literatorum istud hominum genus, qui graecarum artium magistri in opulentiorum Romanorum
domibus vivebant, familiares quidam nomine, re servi. Quam} vitae institutionem homine liberali
prorsus indignam, famae ac virtuti pariter periculosam esse, elegantissime exponitur. Miram in
rebus novis inveniendis dexteritatem, ingeniique quandam luxuriem luculentius etiam exhibuit Lu-
eianus in veris historiis, qui duo libelli fabulosas et incredibiles res amoenissima loquacitate et ita
quidem narrant, ut captiosa quadam probabilitate fallantur animi, qui in tanta rerum varietate de
recta ac solita ratione dejiciuntur et in diversis ab hac terrestri natura regionibus omnique rerum
infinitate peregrinantur. Ridentur simul scriptores, qui de remotissimis terrae partibus maritimisque
itineribus mendacia protulerunt ut Onesicritus, Clitarchus, Megasthenes, Jambulus‚ Diogenes Anto-
nius. Nil sane pulchrius ac festivius in hoc genere scriptum exstat, quam quae Lucianus de itinere
suo per Oceanum occidentalem narrat, quo in lunam etiam, solem, stellas, in ceti 4⁴) ingentis alvum,
in Elysium et Tartarum delatus sit. Quantum delectationis istius seculi homines ex itinerum de-
scriptionibus quamvis fictis et fabulosis perceperint, testis est etiam Philostratus in vita Apollonii 45)
et Fronto 4⁶). At Lueiano jocosas ut ita dicam Musas haud minus placide annuisse, quam, qui
principes in ejusmodi scriptionum genere hodie laudantur, Tieckio‚ J. P. F. Richterio, aliis facile
tibi persuaseris. —— Quem vero cle historia conscribenda composuit librum Lucianus non ea de causa,
ut plurimis videtur, brevi post historiarum verarum libros scriptum putamus, quod illarum exemplo
per jocum quasi voluerit monstrare Lucianus, quomodo historia conscribenda non sit, —— quod
frigidum sane et Luciano indignum est — sedita cohaerere quasi videntur, quod in utroque libello
perversae historicorum rationes perstringuntur. In libro de historia conscribenda ad leges quasdam
revocatur ars historica, et quae Thucydides in initio operis nimis presse dixit, copiosius a Luciano
exponuntur, qui vult, ut in historico insint ingenii virtus doctrina eruditioneque exculta, animi
candor, veritatis studium, sermonis simplicitas et perspicuitas, recta rerum dispositio singularumque
partium proportio. Ad posterorum potius quam aequalium respiciendum esse judicia iis, qui
κτῆμα εἰς αἐῖ μᾶλλον ἤ α’γαίνισμα εἰς τό παραχρῆμα scribere velint. Causam hujus libelli scri-
bendi praebuerant absurdissimi quidam homines, qui bellum a Lucii Veri legatis annis p. Ch. n.
162—165 cum Parthis gestum 4⁷), ineptissime descripserant3 unde temPUS, quo egregius hic liber
scriptus est, satis accurate potest definiri. Quae Luciauus de separanda. arte historica et poetica
et de recta sermonis historici moderatione, eujus lenitati ex vi poetica aliquid inflammandum sit

(Cap-[14 ss), dixit, eximia prorsus et quae ab omnibus legantur digna sunt.

44) Ceti hujus alvus, in qua per longum tempus inclusus fuit Lucianus culn sociis, ut plurima alia
moverunt theologos nonnullos, ut Lueianum literas sacras Christianorum risisse putarent. Qua de re
alio loco disputavimus cfr. Nota 15.

45) cfr. Apollonii vitam ubi 11. et III. de Indis, VI. libro de Aegypto fabulosa produntur.

46) ed. Mai p. 565. Fronto de eo scriptionum genere haec fere praecipit: imprimis sectanda est suavitas
et erumna virtus est asseveratio (der angenommenc ernsthafte Ton) et non inficete conficta mendacia,
dum lepido aliquo argumento juventur.

47) de hoc bell«, cfr. C. F. Hermanni ed. hujus libri 1828. p. xv—xvu.

