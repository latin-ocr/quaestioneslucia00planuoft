-12-

barbariem eloquentia Lueianus rationem adhibens vitiosam et corruptam sophistarum consuetudinem
puro et incorrupto sermonis genere emendare voluit, et quum plurimam operam in hac re collocas·
set (Lexiph. 22), eorum perstringit ineptias aequalium, qui antiqua et exoleta verba proferendo et
revocando oratoriae artis laudem parare studebant. Itaque scripsit Leoeiplzanem ⁴²⁶), sub cujus per-
sona ridet omnes Lucianus, qui eo melius sibi videbantur dicere et scribere, quo longius a commu-
ni dicendi ratione recederent. Lueianus Lexiphanem adolescentem, ut Platonis, Thucydidis et qui
comoedias tragoediasque scripserant opera legat, cohortatur, uude pulcherrIma, florum instar, de-
cerpere et sermonis acquirere possit perspicuitatem. — In Soloecista autem ridentur, qui nimii sunt
111 Atticismorum molesta investigatione, qui Soloecismos dum insectantur in aliorum libris, ipsi ad
veram sermonis integritatem atque elegantiam propter ingenii mediocritatem nou possunt accedere.
Qui notatur ut ineptissimus grammaticorum Soloecista ne videt quidem, quae Lucianus de industria
in sermone admittit vitia et plumbeus omnino est in virtutibus vel vitiis orationis perspiciendis. —-
Rem in rebus grammaticis levem multa cum dexteritate et amoenitate persequitur Lucianus in ju-
dicio vocalium. Formam adhibet judicialem et litera Σ literam T coram judicibus septem vocalibus
de vi ac spolio accusat, (quod γλῶττα e. g. scribatur pro γλῶσσα) et literam T crucis supplicio
afficiendam esse a judicibus poscit. Urbanitatis plenus hic libellus tam bene est scriptus, ut tritum
illud -— ex ungue leonem agnosci de hoc lusu ingenii Lucianei dixeris.

Jam vero quum satis exercitatus sibi videretur Lucianus in sermonis attici elegantia, de-
clamationes sive recitationes istas (προςλαλιοῐς), de quibus supra dictum cst, instituit, ex quarum
numero hic inserendae videntur 11—16 de electro S. cycni, dipsades, Herodotus s. Aetion, Harmoni-
des, Scytha s. hospeS, Zeuxis et Antiochus. De quarum ordine quum nihil possit certo affirmari, 11151
temeritatis velis subire accusationem, id solum videtur monendum, Lucianum declamationibus illis,
quas, antequam Athenas sedem literarum suarum stativam elegisset, in urbibus Graeciae vel Mace-
doniae habuit, primo tantum conventu allocutum esse auditores, voluisse autem illis legendis invi-
tare simul illos hominum politiorum circulos, ut postea etiam ipsius declamationes probarent, sive
ut ipso uterentur in dicendi artc praeceptore ²⁷), sive causarum actore. Illud etiam haud absonum
videatur conjicere, Lueianum insequentibus diebus veterum auctorum poetarumve libros, addita ab
ipso interpretatione, legisse. Nam singulis istis recitationibus ut parum celebritatis, ita mercedis
poterat consequi minus. Sunt enim exiguae et in gracili pleraeque versantur materia. Ita de elec·
tro sive cycnis, quae inscribitur, declamatione, ne nimis magna de sua in dicendo arte exspectent,
auditores monet Lucianus —- narrans, se ctiam olim in Eridano fluvio electrum et cycnOS, de qui-
bus tam mira fabulentur poetae, frustra quaesivisse. Caveant itaque auditores, ne spe sua et ex-
spectatione similiter dejiciantur. Frigidius etiam in dipsadibus, (quod est genus serpentium lybico-

rum, quorum morsu sitim inexplebilem effici narrat) inexplebilem suam plausus auditorum acquirendi

 

26) Eorum, qui Pollucem Onomastioi auctorem et Athenaeii Deipnosophistas sub Lexiphanis nominc per-
stringi judicabant, explosa pridem est sententia conf. Lehmann V, 496. Damus vcro similitudinem
quandam inter 1111110 libellum intercedere et rhetorum praeceptorem (Nro. 40), quare de aetate hujus
libelli dubitamus. Quod ad rem attinet conf. Senecae ep. 114 et Bernhardy Grundriss der romischen
Litcratur 1850 S. 281 et Frontonem ed. Mai p. 89.

27) Conf. hac de re Luciani Herodotum cap. 7. ἅπασι γνωσθῆναι καὶ δεῖξαι nimi βούλομαι. Ejusdem
libri capite 3 rhetores, historici et sophistae iuter auditores commemorantur.

