-10-

non perductum fuisse librum dicere3 at illud quidem videtur memorabile, Lucianum, qui in aliis
libris vehementissime laceravit Cynicos, in hoc veram Cynismi naturam tam recte perspexisse ⁴³).
Sed in utroque dialogo passim ad perversissimos aequalium philosophorum, qui Platonis Zenonis-
que discipulos se profitentes avaritiae luxuriaeque totos se dabant, videtur respexisse. In ea quidem
philosophiae parte, quae est de moribus, Cynismi duram asperitatem paullo post Epicuri mitigavit
facilitate et indulgentia; sed quum bona pars philosophorum in inquirenda rerum natura atque ve-
ritate potissima. collocasset studia, de iis quoque disputandum videbatur Luciano, quod fecit in 52.
Hermotimo sive de sectis (περῖ αἱρέσεων) libro, unde quid Luciano de philosophia visum sit, facillime
cognoscas. Fingit Hermotimum, quamvis per viginti annos jam Stoicis uteretur praeceptoribus,
nihil omnino in philosophia profecisse, Socraticoque more istum adducit, ut fateatur, sectarum
omnium studia esse vana et ad inveniendum id, quod rectum et honestum sit, inutilia3 nimis enim
multas esse philosophorum disciplinas, quam quae vel per longissimam mortalium vitam accurate
possint coguosci; omnes praeterea errare posse philosophos, quantumvis iu placitis et principiis sibi
constent. Missis itaque vanis ac futilibus disputationibus id unice agendum esse hominibus, ut suo
quisque loco honeste et utiliter vivat. Lueianum cum ista scriberet, 40 annos natunrfuisse (cap. 15.)‚
jam supra diximus3 itaque videre licet in hoc opere diligentissime elaborato, quam subtilis fuerit in
judicando ‚ quam acutus in disputando. Illud etiam, quantum solertiae Lucianus in philosophando
consecutus sit, demonstrat, quod disciplinam quandam criticam postulat (69), quae in summis
rerum principiis ita versetur, ut viae ac rationes singularum disciplinarum facilius possint dijudicari.
At ne eam quidem disciplinam perfici posse statuit, quod ultima rerum principia non per se pos-
sint intelligi, sed a singulis hominibus pro suis ingeniis diversa sumantur. Itaque duo maxime sunt,
quae in philosophiae studio praecipienda videntur Luciano: primum νῆφε καὶ μέμνησο α’πιστεῖν
hortatur eos, qui nimium tribuunt philosophorum subtilitati3 altero autem praecepto monet: τᾰκοινοί
ταῦτα πράττειν ἄριστον εἶναι, καὶ τόν βίον ἅπασι κοινόν βιοῦν καί τοῖς πολλοῖς συμπολιτεύειν.
Contra Stoicorum praeterea de summo bono doctrinam disseruit; quod isti tanquam finem bonorum
statuant, neque esse bonum neque ulla arte hominibus comparandum ‚ virtutem enim esse omnem
actuosam et in rebus strenue gerendis, non in fallacibus Stoicorum conclusiunculis versari. Quare
omnes philosophos de asini umbra pugnare judicat. Nee vero ea de causa artium liberalium phi-
losophorumque veterum neglexit studia, sed ab subtilioribus tantum deterrebatur inquisitionibus
placitorum pugnantium inter se obscuritate, et quum natura sua ad vitae magis usum animos-
que hominum subtiliter pernoscendos duceretur, vitae humanae maluit depingere imagines, quibuS,
cum ad satiram scribendam ultro delaberetur, et delectarentur et corrigerentur aequalium animi.
Itaque brevi post Nigrinum Athenis mihi videtur composuisse 'Lucianus libros, qui inscribuntur
52—55. Saturnalia, Cronosolon, Epistolae saturnales, quos excipiunt 56. (Ie mercede conducti et
37. 58. verarum Izi-storiarum libri duo et 59. liber de historia conscribenda, quorum breviter jam
enarrentur argumenta. Saturnalium tres libelli ad festos illos Romae celebratos spectant dies, et

primo quidem opusculo sacerdos a Saturno frustra petit divitias: secundo Saturnus divitibus [eyes

· 43) Qui Cynicum etiam ut Nigrinum propter argumentorum gravitatem a. Luciano scriptum negant, ut
Solanus alii, parum mihi videntur Luciani ingenium perspexisse. Melius hac de re disputavit Leh-
mann IX, 475.

δίε·

