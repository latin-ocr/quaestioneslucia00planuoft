-21-

Quos libellos annis cire. 160—166, ut putamus, scriptos, excipit jam tertium scriptorum
Lucianeorum genuS, quod versatur in satiris, quibus omnium ordinum consuetudines ac vitia naso
Noster suspendit adunco. At quum Athenis rhetorum praecipue philosophorumque usu ac consuetudine
perspectos haberet ridiculos mores, pn'mo numerandi videntur libri, qui inscribuntur [ιο-[14 Rhe-
tormn praeceptor, Eunuchus, Parasitus, Conrivium 3. Lapithae, vitarum auctio. Rhetorum prae-
ceptorem in fronte collocamus satirarum, nec deessent rationes, si quis eum librum statim post
rhetoricae vitae institutionem Galliamque relictam a Luciano scriptum esse judicaret3 repudium
enim quasi mittit Lucianus arti rhetoricae, acerbissime perstringendo aequalium rhetorum confiden-
tiam, inscitiam, impudentiam. Duarum enim, quibus ad rhetoricae artis laudem perveniatur, viarum,
quarum angusta et spinis obsita sit altera, altera commoda et amoenissima, se, per ironiam ait
Lucianus, illa olim ascendisse plurimis sine recta ratione susceptis molestiis, quod ex laboribus
nasei bona eum Hesiodo crediderit3 at jamjam se videre, melius incedi altera, ubi sine ullo labore
magna cum voluptate brevissimo tempore addiscatur rhetorica (7. 8.). At ca omnia non tam ideo
dicere voluit Lucianus, ut vitae commutatae redderet rationes, sed ad certum quendam inter
aequales rhetorem animos legentium voluit dirigere. Quod demonstrant cap. 11. 12. 17. 25. 25.
Quibus locis cum corporis habitus universus accuratissime depingatur et exoleta, quae adhibenda
sint rhetori, verba numerantur, denique cum nomen etiam dicatur hominis,⁴ qui Aegyptius videtur
fuisse, et nomen Pothini cum alio mutaverit, ut jam idem cum Dioscuris (Castore et Polluce,
Λήδας καῖ Λιᾰς παισὶν ὁμώνυμος) gerat nomen: fuere, qui Pollucem Onomastici auctorem indi-
cari et perstringi hoe libello putarent. Quam sentent-iam a Scholiasta jam et Marcilio propositam,
ab Hemsterhusio, Gesnero impugnatam, nuperrime defendit Rankeus 4⁸), aliique iratum Lucianum,
quod Pollux Commodi imperatoris, tum adolescentuli electus sit praeceptor, hoc libello ulcisci
voluisse putabant injuriam a feliciore competitore sihi illatam. Pollucem perstringi mihi quidem,
cum Lucianus ejus nominis quasi praeformaverit literas, extra dubitationem positum videtur. Et
stat Rankei sententia, etiamsi non omnia reperiantur in Onomastico, quae Lucianus memorat, exoleta
verba, est enim ea Lucianeae satirae ratio, ut non ea modo in contumeliam hominum ipsi mo-
lestorum conferat, quae vere fecerunt vel dixerunt, sed ea etiam, quae committi ab illis potuisse
verisimile sit. Eadem de Eunucho dicta volumus, qui liber turpem quandam narrat litem inter
duos philosophos salarium regium petentes ortam. Quorum alter, quum, quod Eunuchus sit, minus
judicetur ad docendam philosophiam aptus esse ab altero, a tertio quodam adulterii accusatur Eu-
nuchus. Res judicibus ad dijudicandum nimis difficilis, ad Caesarem judicesque Romanos defertur.
Habes igitur in hoc libello satiram scriptam contra institutas ab imperatoribus cathedras sophistarum,
qui maxima mercede a Caesaribus data philosophiae docendae fungerentur munere, licet moribus
essent turpissimis et literarum imperitissimi. Videtur mihi quidem Lucianus tantum ac tam ho-
norificum praeceptoris publici munus sibi petiisse Athenis, et cum repulsam tulisset, iracundus

contra omne illud institutum et rhetores ac philosophos satiras composuisse. Falso Prellerus, qui

48) Pollux et Lucianus. Commentario. 185¹. At errare videtur Rankeus,qui Commodi demum aetate scriptum
hunc libellum suspicatur, postquam Pollux thronum rhetoricum Athenis constitutum a Commodo ob-
tinuerit. Cum Rankeo consentire videtur Prellerns in Pauly Encycl. IV, 1177. .- Hemsterhusius et
Lehmannus Lucianeae satirae indolem ac malitiam non satis perspexerunt. cfr. Lehmann. VH, 515 ff.

